# Базови задачи

## Задача 1
- Напишете програма, която приема година като входен параметър и отпечатва на екрана дали годината е високосна.
Една година е високосна, ако номерът ѝ се дели на 4 и не се дели на 100, или пък ако се дели направо на 400.

## Задача 2
- Напишете програма, която приема символ `c` и цяло число `n` като входни параметри и отпечатва на екрана символа, който се намира на `n` позиции след символа `c` в ASCII таблицата. (https://en.wikipedia.org/wiki/Caesar_cipher)

## Задача 3
- Напишете програма, която приема символ като входен параметър и отпечатва на екрана дали символът е буква или цифра.

## Задача 4
- Напишете програма, която приема три цели числа като входни параметри и отпечатва на екрана най-малкото от тях.

## Задача 5
- Напишете програма, която въвежда коефициентите $a$, $b$, $c$ на квадратния тричлен $ax^2+bx+c$ и го извежда на екрана на конзолата разложен на множители. Ако не може да се разложи на множители, да се изведе подходящо съобщение.(Ако ви потрябва корен квадратен, използвайте функцията `sqrt`, като първо най-горе във файла напишете `#include <cmath>`)

## Задача 6
- Напишете програма, която приема три цели числа като входни параметри и отпечатва на екрана дали са валидни дължини на страни на триъгълник.

## Задача 7
- Напишете програма, която приема три реални числа, които са валидни дължини на страни на триъгълник, и отпечатва вида на триъгълника според върховете (остроъгълен, правоъгълен, тъпоъгълен).

# Малко по-интересни задачи

## Задача 8
- Напишете програма, която въвежда от конзолата координатите на горните леви и долните десни върхове на 2 правоъгълника в равнината (страните им са успоредни на координатните оси) и извежда на екрана на конзолата дали се застъпват. (Допирането на страни се брои за застъпване)

## Задача 9
(В тази задача не може да използвате if-else/switch/тернарен оператор)
- Напишете програма, която въвежда 2 четирицифрени числа `A` и `B` от конзолата и извежда колко пъти всяка цифра на `A` е по-голяма от цифрата на `B` на съответната позиция.
- *Пример*:<br>
`A = 1825, B = 1350` -> `2`<br>(8>3 и 5>0)<br>
`A = 2766, B = 3996` -> `0`<br>(`A` няма цифра по-голяма от съответната цифра на `B`)

## Задача 10
(Тук, разбира се, не може да използвате цикли)
- Напишете програма, която въвежда цяло положително число n и:
    * Извежда сумата на целите числа от 1 до n.
    * Извежда сумата на целите числа от 1 до n, които дават остатък 2 при деление на 5.<br>
        * *Пример:* <br>
`n = 21` -> `38`<br>
(Числата с остатък 2 при деление на 5 от 1 до 21 са: 2 7 12 17 - сумата им е 38)
    * Извежда броя на целите числа от 1 до n, които се делят на 7, но не се делят нито на 3, нито на 8.<br>
        * *Пример:*<br>
`n = 70` -> `6`<br>
(Числата с това условие от 1 до 70 са: 7 14 28 35 49 70 - 6 на брой)
